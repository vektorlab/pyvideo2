---
Category: 'EuroPython 2011'
Copyright: 'Standard YouTube License'
Language: 'Italian'
SourceUrl: 'http://www.youtube.com/watch?v=l7e6NmyWclM'
Speakers: [Federico Caboni]
Tags: [ci, framework, web]
ThumbnailUrl: 'http://i.ytimg.com/vi/l7e6NmyWclM/hqdefault.jpg'
Title: 'Gestione di processi clinici in Python: un caso d''uso'
date: '2011-07-18'
---
In questo seminario descriverò la nostra esperienza positiva d'uso di Python
per lo sviluppo di un sistema di etichettatura di provette per il prelievo
sanguigno in ambito di laboratorio e corsia ospedaliera. Il sistema è basato
sui Technical Framework di IHE –standard industriale per la modellazione di
processi clinici– ed è progettato per ridurre gli errori umani e assicurare la
tracciabilità del processo.

Durante il seminario spiegherò perché abbiamo scelto Python in primo luogo, e
descriverò come siamo stati in grado di sfruttarne le caratteristiche
peculiari nello specifico del nostro dominio, esaminando le limitazioni e i
problemi affrontati.

Mostrerò specifici casi d'uso di Python in parti differenti del progetto, come
un driver di basso livello per la gestione della robotica di laboratorio, un
modulo di comunicazione asincrona, l'implementazione di attori IHE, e
l'inevitabile applicazione web sviluppata in Django.

Usare Python ha contribuito enormemente alla progettazione del sistema, e ci
ha consentito di adottare cicli di prototipizzazione estremamente rapidi, sia
per l'hardware che per il software. Durante il seminario parlerò anche di ciò
che, secondo noi, ancora manca perché Python possa guadagnarsi il posto che
gli spetta come piattaforma credibile per l'implementazione di processi
clinici basati sui più diffusi standard internazionali.
