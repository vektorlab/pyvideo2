---
Category: 'EuroPython 2011'
Copyright: 'Standard YouTube License'
Language: 'Italian'
SourceUrl: 'http://www.youtube.com/watch?v=hsIEX2PBvJo'
Speakers: [Gabriele Bartolini]
Tags: [database, postgresql]
ThumbnailUrl: 'http://i.ytimg.com/vi/hsIEX2PBvJo/hqdefault.jpg'
Title: 'Aspettando PostgreSQL 9.1'
date: '2011-07-07'
---
PostgreSQL è un sistema open-source per la gestione di database molto avanzato
ed estremamente versatile che si integra perfettamente con Python. E'
sviluppato da una comunità internazionale molto attiva ed è distribuito
secondo la licenza in stile BSD denominata "PostgreSQL License".

Le funzionalità di classe enterprise (come la conformità con lo standard SQL,
le transazioni ACID, la disaster recovery, l'alta disponibilità o HA, la
replica, il partizionamento e in generale l'estensibilità) rendono PostgreSQL
particolarmente adatto per quegli ambienti business-critical che intendono
ridurre il costo di proprietà totale (TCO) delle loro soluzioni di database
senza alterarne i requisiti funzionali. PostgreSQL 9.0, rilasciato nel
settembre del 2010, è stata la prima versione di PostgreSQL con Hot Standby,
un meccanismo nativo per la replica master/slave. Al consueto e collaudato
meccanismo di replica secondo la tecnica del log shipping (usata
precedentemente per scopi di HA con Warm Standby) è stata aggiunta la replica
in streaming.

La versione 9.1, attesa per la seconda parte del 2011, aggiungerà la replica
sincrona a PostgreSQL, rendendolo il primo DBMS in grado di permettere a
sviluppatori e utenti di controllare la strategia di replica a livello di
singola transazione. Partecipa al talk per scoprire tutte le altre
funzionalità principali che saranno incluse in PostgreSQL 9.1, fra le quali:
gestione delle estensioni, writable common table expression, ecc.
